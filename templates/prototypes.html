{% extends "base.html" %}

{% block content %}

<main id="content" class="grid_13">

    <h1>Prototipi</h1>
    
    <div class="info-block">
        <h2> Alcuni messaggi generici</h2>
        <h3>Conoscenza iniziale del tuo ruolo</h3>
        <p>Ti è stato assegnato il ruolo di X.</p>
        
        <h3>Conoscenza iniziale del ruolo di un altro giocatore</h3>
        <p>A X è stato assegnato il ruolo di Y. [Viene visualizzata una frase per ogni ruolo conosciuto]</p>
        
        <h3>Potere utilizzato con successo</h3>
        <p>Hai utilizzato con successo il tuo potere su X.</p>
        
        <h3>Potere utilizzato senza successo</h3>
        <p>Ti risvegli confuso/a e stordito/a: l'unica cosa di cui sei certo/a è di non essere riuscito/a ad utilizzare il tuo potere su X, questa notte.</p>
    </div>
    
    <div class="info-block">
        <h2>Contadino</h2>
        <h3>Lettera iniziale</h3>
        <p>Sei un contadino, ovvero un buzzurro, villano, bifolco, villico, bovaro, burino, eccetera. Hai essenzialmente due modalità di azione: "influenzabile sempliciotto", in cui credi supinamente a qualunque cosa ti dicano, e "folla inferocita", in cui brandisci un forcone e parti al linciaggio di chiunque ti capiti a tiro.</p>
        <p>Il Contadino appartiene alla Fazione dei Popolani e non ha alcun potere speciale.</p>
    </div>
    
    <div class="info-block">
        <h2>Cacciatore</h2>
        <h3>Lettera iniziale</h3>
        <p>Cerbiatti, coniglietti, allodole ed altri teneri animali del sottobosco per te non sono altro che selvaggina, cappotti, girocolli e scaldamani. E qualche volta un bel trofeo. Ti sei rifugiato in questo piccolo villaggio per sfuggire ad un gruppo di animalisti inferociti che aveva iniziato a pattugliare il tuo terreno di caccia preferito: la riserva naturale per la protezione del panda gigante.</p>
        <p>Il Cacciatore appartiene alla Fazione dei Popolani, ma gode di una pessima reputazione presso le associazioni animaliste e quindi la sua aura è nera. Una sola volta durante l'arco della partita, in una notte dopo la prima, egli può scegliere un personaggio vivo contro cui puntare il suo fucile. Il Cacciatore uccide il personaggio scelto.</p>
    </div>
    
    <div class="info-block">
        <h2>Custode del cimitero</h2>
        <h3>Lettera iniziale</h3>
        <p>Il tuo era un lavoro di tutto riposo, anzi, di eterno riposo: lucidare le lapidi, strappare qualche erbaccia, cambiare l'acqua ai fiori e l'olio ai lumini. Al cimitero hai fatto conoscenza con molti personaggi interessanti: investigatori, esorcisti, maghi, messia, necrofili. Poi una mattina hai trovato una tomba svuotata, con candele nere tutte intorno e sulla lapide un pentagramma rosso che non veniva via neanche col Vetril. Da allora ogni notte ti apposti con Guendalina in pugno (sì, la tua pala ha un nome), per dare ai visitatori notturni l'accoglienza che meritano.</p>
        <p>Il Custode del Cimitero appartiene alla Fazione dei Popolani e ogni notte può scegliere un giocatore morto di cui custodire la tomba. Per quella notte, se uno o più Negromanti tentano di risvegliare come Spettro il personaggio scelto dal Custode del Cimitero, il loro potere non ha alcun effetto. Il Custode del Cimitero non può usare il suo potere sullo stesso personaggio per due notti consecutive.</p>
    </div>
    
    <div class="info-block">
        <h2>Divinatore</h2>
        <h3>Lettera iniziale</h3>
        <p>Hai sempre pensato di essere un tipo qualunque, il contadino medio pronto a linciare alla cieca senza farsi troppe domande. Ma da quando nel villaggio hanno cominciato a succedere fatti strani continui a sognare tuo nonno che invece dei numeri del lotto ripete le solite quattro frasi. Sei certo che due siano vere e due false. Ma quali?</p>
        <p>Il Divinatore è un mistico, appartiene alla Fazione dei Popolani e non ha alcun potere speciale. All'inizio della partita il Divinatore è a conoscenza di quattro proposizioni, di cui esattamente due sono vere ed esattamente due sono false.</p>

        <p>Le quattro proposizioni sono le seguenti.
            <ul>
                <li>X ha il ruolo di Y.</li>
                <li>Z ha il ruolo di W.</li>
                <li>P ha il ruolo di Q.</li>
                <li>R ha il ruolo di S.</li>
            </ul>
        </p>
        
        <h3>Messaggi iniziali sull'interfaccia web (le quattro proposizioni coincidono con quelle sulla lettera)</h3>
        <p>In virtù del tuo potere ti vengono fornite le seguenti quattro proposizioni, di cui esattamente due sono vere ed esattamente due sono false.
            <ul>
                <li>X ha il ruolo di Y.</li>
                <li>Z ha il ruolo di W.</li>
                <li>P ha il ruolo di Q.</li>
                <li>R ha il ruolo di S.</li>
            </ul>
        </p>
    </div>
    
    <div class="info-block">
        <h2>Esorcista</h2>
        <h3>Lettera iniziale</h3>
        <p>L'apparizione della tua torreggiante figura avvolta in una tonaca nera inquieta tutti i passanti, tranne quando sei coperto di vomito verde. Negli ultimi anni hai fatto un giro panoramico del Lato Oscuro, alleandoti con lupi mannari, streghe, diavoli e perfino avvocati. Questo però non autorizza dei negromanti emopiagnoni a invadere il tuo territorio. Armato di bibbia rinforzata in acciaio e pistola ad acqua santa, sei pronto ad affrontare le armate delle tenebre. C'è un nuovo esorcista in città.</p>
        <p>L'Esorcista è un mistico e appartiene alla Fazione dei Popolani. Ogni due notti, l'Esorcista può scegliere un personaggio, vivo o morto, e benedire la sua casa. Per quella notte, se uno Spettro tenta di utilizzare il proprio potere sul personaggio scelto dall'Esorcista, il suo potere non ha effetto.</p>
    </div>
    
    <div class="info-block">
        <h2>Espansivo</h2>
        <h3>Lettera iniziale</h3>
        <p>La tua voglia di amare gli altri è tanto potente che non puoi fare a meno di andare in giro ad abbracciare la gente. È ammirevole che tu non abbia ancora desistito, dopo aver cercato di abbracciare, nell'ordine, un lupo, un serial killer con l'ulcera e Barbieri.</p>
        <p>L'Espansivo appartiene alla Fazione dei Popolani ed ha un potere attivabile ogni due notti. L'Espansivo può scegliere un personaggio vivo e andare a trovarlo. A questo personaggio viene rivelata l'identità dell'Espansivo.</p>
        <h3>Utilizzo potere (messaggio visualizzato dal personaggio scelto)</h3>
        <p>X ti rivela di essere l'Espansivo.</p>
    </div>
    
    <div class="info-block">
        <h2>Guardia del corpo</h2>
        <h3>Lettera iniziale</h3>
        <p>Provvisto di divisa nera, occhiali da sole a specchio, deltoidi quadruplici e cervello delle dimensioni di una nocciolina, non ti chiamano più gorilla da quando il povero primate, sentendosi offeso, ha protestato.</p>
        <p>La Guardia del corpo appartiene alla Fazione dei Popolani e ogni notte può scegliere un personaggio vivo per proteggerlo. Per quella notte, se tale personaggio sarà attaccato dai Lupi, non morirà.</p>
    </div>
    
    <div class="info-block">
        <h2>Investigatore</h2>
        <h3>Lettera iniziale</h3>
        <p>I bifolchi ti hanno fatto venire dalla grande città per indagare sulle morti misteriose. Porti un impermeabile marrone, un cappello a tesa larga e una barba di tre giorni. Fumi una sigaretta dopo l'altra e tieni la tua fiaschetta di whiskey sempre a portata di mano. Un vero duro. Peccato che tu ti sia preparato per la licenza di investigatore guardando la Signora in Giallo.</p>
        <p>L'Investigatore appartiene alla Fazione dei Popolani e ogni notte può scegliere un personaggio morto per indagare su di esso. Scopre il colore della sua aura.</p>
        
        <h3>Utilizzo potere</h3>
        <p>Scopri che X ha aura Y.</p>
    </div>
    
    <div class="info-block">
        <h2>Mago</h2>
        <h3>Lettera iniziale</h3>
        <p>Hai imparato i tuoi incantesimi da un manuale di D&D. L'ultima volta che hai provato a fare una magia vera ti sei dato fuoco e hanno dovuto spegnerti con gli idranti. In compenso riesci perfettamente a tirare fuori un coniglio dal cappello, indovinare la prima carta di un mazzo con 53 carte uguali e segare in due una donna (ma non riattaccarla).</p>
        <p>Il Mago è un mistico e appartiene alla Fazione dei Popolani. Ogni notte può scegliere un personaggio vivo o morto per percepirne l'aura magica. Scopre se il personaggio è mistico oppure no.</p>
        
        <h3>Utilizzo potere</h3>
        <p>Scopri che X è un mistico. / Scopri che X non è un mistico.</p>
    </div>
    
    <div class="info-block">
        <h2>Massone</h2>
        <h3>Lettera iniziale</h3>
        <p>Illuminato fratello, benvenuto nella loggia! Per guadagnarti l'accesso alla sala, tuttavia, dovrai mostrare l'anello segreto, fare l'occhiolino segreto, dare la stretta di mano segreta e, ehm, aiutarci a trovare la chiave. Se sei alto meno di 1 metro e 70 e il tuo cognome inizia per B, puoi saltare questa procedura.</p>
        <p>I Massoni appartengono alla Fazione dei Popolani e non hanno alcun potere speciale. I Massoni si conoscono a vicenda.</p>
    </div>
    
    <div class="info-block">
        <h2>Messia</h2>
        <h3>Lettera iniziale</h3>
        <p>Sei l'Eccelso, il Predestinato, il Santissimo (se sei religioso), l'Eletto (se sei molto nerd), l'Unto del Signore (lasciamo perdere che è meglio). Di fronte a te la luce avanza, le tenebre arretrano e riesci a far risollevare dalle tombe più morti che il regista medio di film di zombie.</p>
        <p>Il Messia è un mistico e appartiene alla Fazione dei Popolani. Ha un potere attivabile di notte, una sola volta in tutta la partita. Il Messia può scegliere di resuscitare un personaggio morto che tornerà in vita il giorno seguente, riacquistando i suoi poteri speciali. Il suo potere non funziona sugli Spettri.</p>
    </div>
    
    <div class="info-block">
        <h2>Sciamano</h2>
        <h3>Lettera iniziale</h3>
        <p>Gli ultimi tagli alla ricerca scientifica hanno dato il colpo di grazia agli esperimenti dello scienziato pazzo per cui lavoravi (anche la folla armata di torce e forconi non ha aiutato). E così, dopo anni di fedele servizio, ti sei trovato disoccupato e in piena crisi mistica: la condizione ideale per prenderti un anno sabbatico in India, cambiare il tuo nome da Aigor a Brahamavarta e diplomarti in pratiche sciamaniche di primo livello. Tornato al villaggio, avverti subito forti vibrazioni negative dovute allo stagionale attacco di licantropia. Anche se nessuno si fida di te, cerchi comunque di aiutare qualche anima in pena.</p>
        <p>Lo Sciamano è un mistico e appartiene alla Fazione dei Popolani, ma a causa del suo passato da Profanatore di Tombe ha aura nera. Ogni due notti, lo Sciamano può scegliere un personaggio morto e tormentarne lo spirito. Se il personaggio scelto è uno Spettro, e questi agisce, il suo potere non ha effetto.</p>
    </div>
    
    <div class="info-block">
        <h2>Trasformista</h2>
        <h3>Lettera iniziale</h3>
        <p>Anche il tuo numero di scarpe è un mistero. Nella vita hai cambiato più facce che cappelli e nemmeno tua madre potrebbe riconoscerti ormai, ammesso che tu ti ricordi chi è tua madre. Forse sei un agente segreto, un supereroe, o forse cerchi solo di rifarti una vita dove nessuno conosce i tuoi incresciosi trascorsi da necrofilo. La passione per i cimiteri però ti è rimasta e nel tempo libero ami passeggiare tra le tombe in cerca di una nuova identità.</p>

        <p>Il Trasformista appartiene alla Fazione dei Popolani, ma la sua vita nel mistero gli conferisce aura nera. Ha un potere attivabile di notte, una sola volta in tutta la partita. Il Trasformista può scegliere un personaggio morto. Se si tratta di un personaggio dotato di un potere speciale attivabile ogni notte o ogni due notti, il Trasformista lo scopre e ottiene tale potere insieme all'aura del personaggio (bianca o nera, mistica o non mistica); altrimenti, il potere del Trasformista non ha effetto. Se si tratta di un Lupo o un Negromante, il potere del Trasformista non ha effetto. Se si tratta di uno Spettro, il Trasformista ottiene il potere e l'aura che quel personaggio aveva prima di diventare Spettro.</p>
        <h3>Utilizzo potere</h3>
        <p>Dopo aver utilizzato il tuo potere su X hai assunto il ruolo di Y.</p>
    </div>
    
    <div class="info-block">
        <h2>Stalker</h2>
        <h3>Lettera iniziale</h3>
        <p>Più appiccicoso della melassa, più insistente di una canzone degli One Direction, più fastidioso di una colonia di formiche rosse insediata nelle mutande. Una volta puntata una vittima la segui ovunque, e questo include anche il gabinetto, le atroci riunioni del club del libro e i ricevimenti del professor Beltram.</p>
        <p>Lo Stalker appartiene (stranamente) alla Fazione dei Popolani ed ha un potere attivabile ogni due giorni. Lo Stalker sceglie un personaggio vivo da pedinare e scopre se ha agito durante la notte e, nel caso, su chi; non scopre però cosa ha fatto.</p>
        
        <h3>Utilizzo potere</h3>
        <p>Scopri che stanotte X si è recato/a da Y. / Scopri che stanotte X non si è recato da nessuna parte.</p>
    </div>
    
    <div class="info-block">
        <h2>Veggente</h2>
        <h3>Lettera iniziale</h3>
        <p>Il tuo potere soprannaturale ti permette di sapere chi è buono, chi è malvagio e chi non si è cambiato le mutande. Hai fatto i soldi evadendo regolarmente le tasse, dando i numeri fortunati su un 899 e facendo l'oroscopo alle massaie su TeleAntenna8. Proprio quando stavi per scappare in Polinesia, ecco che iniziano i morti squartati, gli spettri, i roghi e i linciaggi. Questo non l'avevi proprio previsto.</p>
        <p>Il Veggente è un mistico e appartiene alla Fazione dei Popolani. Ogni notte può scegliere un personaggio vivo da scrutare nella sua sfera di cristallo (ok, nella sua sfera di plastica sbrilluccicosa). Scopre il colore della sua aura.</p>
        
        <h3>Utilizzo potere</h3>
        <p>Scopri che X ha aura Y.</p>
    </div>
    
    <div class="info-block">
        <h2>Voyeur</h2>
        <h3>Lettera iniziale</h3>
        <p>Nascosto nel tuo cespuglio di fiducia con un binocolo dotato di sensori a infrarossi, ti diverti a spiare tutte le attività della notte: coppiette che copulano, riti satanici, lupi mannari che straziano orrendamente i corpi delle loro vittime, e ogni tanto un ubriaco che arriva barcollando e piscia nel tuo cespuglio.</p>
        <p>Il Voyeur appartiene alla Fazione dei Popolani ed ha un potere attivabile ogni due notti. Il Voyeur può scegliere un personaggio vivo e spiare la sua casa. Scopre quali altri personaggi durante la notte hanno agito sul personaggio scelto, ma non cosa hanno fatto.</p>
        
        <h3>Utilizzo potere</h3>
        <p>Scopri che stanotte X si è recato/a da Y. / Scopri che stanotte nessun personaggio si è recato da Y.</p>
    </div>
    
    <div class="info-block">
        <h2>Lupo</h2>
        <h3>Lettera iniziale</h3>
        <p>Di giorno solo le folte basette, le profonde occhiaie e la tendenza a grattarti col piede dietro l'orecchio tradiscono quello che diventi di notte: un terribile lupo mannaro! Sei una bestia assetata di sangue, nata per uccidere, e il tuo unico cruccio è che qualche volta i contadini armati di forconi ci azzeccano.</p>
        <p>I Lupi sono cattivi, brutti, hanno l'alito pesante e appartengono alla Fazione dei Lupi (ma dai). Conoscono le Fattucchiere e si conoscono tra loro. Ogni notte i Lupi possono scegliere un personaggio vivo da uccidere. Se tutti i Lupi che decidono di usare il proprio potere scelgono lo stesso personaggio, questi muore. Se almeno due Lupi indicano personaggi diversi, il loro potere non ha alcun effetto. Il potere dei Lupi non ha effetto sui Negromanti.</p>
    </div>

    <div class="info-block">
        <h2>Assassino</h2>
        <h3>Lettera iniziale</h3>
        <p>John Kennedy, Paolo Borsellino e Kenny di South Park sono solo alcuni degli omicidi con cui non hai assolutamente niente a che fare, ma a cui ti ispiri per diventare famoso. Hai deciso di appendere il fucile al chiodo e ritirarti in campagna, ma la recente striscia di omicidi ti ha spinto a riprendere il tuo vecchio hobby.</p>
        <p>L'Assassino appartiene alla Fazione dei Lupi, e conosce gli Avvocati, i Sequestratori, i Rinnegati e gli eventuali altri Assassini. Ogni due notti dopo la prima, l'Assassino può scegliere un personaggio vivo e puntare il suo fucile di precisione verso casa sua. Uccide uno degli altri personaggi che hanno usato il proprio potere sul personaggio scelto dall'Assassino, selezionato in modo casuale.</p>
    </div>
        
    <div class="info-block">
        <h2>Avvocato</h2>
        <h3>Lettera iniziale</h3>
        <p>La tua specialità è parlare per tre ore senza mai riprendere fiato e senza dire assolutamente nulla. In un villaggio di contadini che non hanno mai sentito pronunciare una parola più lunga di tre sillabe, questo ti rende pressoché onnipotente.</p>
        <p>L'Avvocato non solo appartiene alla Fazione dei Lupi, ma è pure un avvocato. Ha un potere attivabile ogni due notti. L'Avvocato può scegliere un personaggio vivo e far approvare per esso una legge <i>ad personam</i>. Se durante il giorno successivo l'assemblea delibera di uccidere tale personaggio, questi non muore. Grazie ai suoi agganci nella malavita, l'Avvocato conosce gli altri Avvocati, gli Assassini, i Rinnegati ed i Sequestratori.</p>
    </div>
    
    <div class="info-block">
        <h2>Diavolo</h2>
        <h3>Lettera iniziale</h3>
        <p>Tu sei l'Angelo Caduto, la Bestia, il Maligno! Il tuo numero fortunato è 666. Sei dotato di molteplici teste cornute e di tanto in tanto ti trasformi in drago, serpente, donna nuda o cantante rock. I tuoi unici problemi sono che la tua farina è andata di nuovo tutta in crusca e hai a casa un intero stock di pentole senza coperchi, che non sai come piazzare; per fortuna ne sai una più del diavolo, e questo significa che ne sai davvero tante.</p>
        <p>Il Diavolo appartiene alla Fazione dei Lupi e conosce le Fattucchiere, gli Stregoni e gli eventuali altri Diavoli. Ogni notte il Diavolo può scegliere un personaggio vivo per leggere nella sua anima. Scopre il ruolo del personaggio scelto.</p>
        
        <h3>Utilizzo potere</h3>
        <p>Scopri che X ha il ruolo di Y.</p>
    </div>
    
    <div class="info-block">
        <h2>Fattucchiera</h2>
        <h3>Lettera iniziale</h3>
        <p>Passi il sabato sera insieme alle tue colleghe, a far ribollire lingue di varano, peli di pipistrello e pollici di marinaio per scatenare letali epidemie di singhiozzo nel villaggio. Sei una crudele creatura del Maligno, ma la tua credibilità è sminuita dal fatto di chiamarti fata Zurlina. E il fatto che la gente scoppi a ridere al sentire il tuo nome, non fa che aumentare il tuo desiderio di trasformarli tutti in rospi...</p>
        <p>La Fattucchiera è un mistico e appartiene alla Fazione dei Lupi; conosce i Diavoli, gli Stregoni e le eventuali altre Fattucchiere. Ogni notte la Fattucchiera può indicare un personaggio, vivo o morto, e stregarlo. Per quella notte l'aura di tale personaggio appare del colore opposto a quello effettivo.</p>
    </div>
    
    <div class="info-block">
        <h2>Rinnegato</h2>
        <h3>Lettera iniziale</h3>
        <p>Sei bello e dannato, uno sbandato senza onore e senza legge, un peccatore che vaga di luogo in luogo senza mai trovare pace. Al tuo arrivo nel villaggio sei accolto dai sospiri delle contadine, che fanno a gara per curare le ferite del tuo animo tormentato e accarezzare i tuoi zigomi cesellati. La loro fiducia è mal riposta, ma non sarai certo tu a metterle in guardia.</p>
        <p>Il Rinnegato appartiene alla Fazione dei Lupi, ma a causa del suo fascino irresistibile la sua aura è bianca. Non ha alcun potere speciale. Conosce gli Assassini, gli Avvocati, i Sequestratori e gli eventuali altri Rinnegati.</p>
    </div>
    
    <div class="info-block">
        <h2>Sequestratore</h2>
        <h3>Lettera iniziale</h3>
        <p>Sei abitualmente domiciliato in una grotta nei pressi di Sussubbiarrutarruggiu (Sardegna), da dove riemergi per rapire facoltosi turisti in cerca di un cospicuo riscatto. Ma poi li rilasci in cambio di un biglietto del Lotto che ti è stato assicurato essere vincente, il che dimostra quanto vivere in una grotta non giovi alla salute mentale della gente.</p>
        <p>Il Sequestratore appartiene alla Fazione dei Lupi e conosce gli Assassini, gli Avvocati, i Rinnegati e gli eventuali altri Sequestratori. Ogni notte, il Sequestratore può scegliere un personaggio vivo e rapirlo. Per quella notte, se il personaggio scelto agisce, il suo potere non ha effetto. Ai fini di tutti gli effetti di gioco, è come se quel personaggio non avesse agito affatto.</p>
    </div>
    
    <div class="info-block">
        <h2>Stregone</h2>
        <h3>Lettera iniziale</h3>
        <p>La tua passione per l'occulto, il tuo odio verso i bifolchi del villaggio, e la tua cotta per la fata Zurlina ti hanno spinto ad imparare la magia nera e diventare uno Stregone. Passi il tuo tempo a farti beffe dei contadini ignoranti con la tua magia, sperando così di fare colpo sulla tua bella.</p>
        <p>Lo Stregone appartiene alla Fazione dei Lupi e conosce le Fattucchiere, i Diavoli e gli eventuali altri Stregoni. Ogni notte, lo Stregone può scegliere un personaggio vivo e lanciare un incantesimo sulla sua casa. Per quella notte, se un qualsiasi altro personaggio vivo agisce sul personaggio scelto dallo Stregone, il suo potere non ha effetto.</p>
    </div>    
    
    <div class="info-block">
        <h2>Negromante</h2>
        <h3>Lettera iniziale</h3>
        <p>Candele nere, pennarello indelebile rosso per disegnare pentagrammi, un chilo e mezzo di gioielleria etnica: sei pronto a risvegliare i morti! Adesso devi solo creare l'evento su Facebook e invitare tutti i tuoi amici occultisti al cimitero per una seduta spiritica con finale a sorpresa. Certo, i bigotti del villaggio e quegli zoticoni dei lupi non capiranno la tua particolare spiritualità, ma potrai sempre evocare nuovi spettri per dare una spinta alla tua vita sociale.</p>
        <p>I Negromanti appartengono alla Fazione dei Negromanti (pensa un po') e hanno aura bianca. È complicato...</p>
        <p>Se la notte precedente nessun personaggio è stato risvegliato come Spettro, ciascun Negromante può scegliere un personaggio morto e selezionare un potere soprannaturale. Se tutti i Negromanti che decidono di usare il proprio potere speciale scelgono lo stesso personaggio e selezionano lo stesso potere soprannaturale, il personaggio scelto diventa uno Spettro e ottiene il potere selezionato. Da quel momento in poi, egli appartiene alla Fazione dei Negromanti. Gli viene comunicata l'identità dei Negromanti che lo hanno risvegliato come Spettro. Una volta che un potere soprannaturale viene assegnato ad uno Spettro (compreso il Fantasma), questo non può più essere scelto per i nuovi Spettri. Appena viene creato uno Spettro con il potere della Morte, tutti i Negromanti perdono il potere di creare Spettri. Solo i personaggi appartenenti alla fazione dei Popolani possono essere risvegliati come Spettri. I Negromanti si conoscono fra loro e non possono essere uccisi dai Lupi.</p>
        
        <h3>Messaggio ricevuto quando un Fantasma diventa Spettro</h3>
        <p>Percepisci che X era un Fantasma: dopo la morte è diventato/a uno Spettro.</p>
        
        <h3>Messaggio ricevuto quando un Ipnotista diventa Spettro</h3>
        <p>Percepisci che X era un Ipnotista: dopo la morte è diventato/a uno Spettro.</p>
    </div>
    
    <div class="info-block">
        <h2>Fantasma</h2>
        <h3>Lettera iniziale</h3>
        <p>Anche se cammini ancora in questa valle di lacrime, ti senti molto portato per l'aldilà. Ti piace passeggiare tra cimiteri abbandonati, chiese sconsacrate e antiche rovine, ululando lugubremente nel vento. Se trovi delle catene, non puoi fare a meno di scuoterle. Non vedi l'ora di tirare le cuoia per far vedere a contadini e lupi mannari di cosa sei capace.</p>
        <p>Il Fantasma appartiene alla Fazione dei Negromanti e ha aura bianca. Non ha alcun potere speciale da vivo, ma se muore diventa immediatamente uno Spettro e ottiene uno dei poteri soprannaturali non ancora assegnati, scelto in modo casuale. Gli viene inoltre comunicata l'identità dei Negromanti, e ai Negromanti viceversa l'identità del Fantasma.  Al Fantasma non possono venire assegnati i poteri soprannaturali dell'Ipnosi e della Morte.</p>
        
        <h3>Messaggi ricevuti se, alla morte, diviene uno Spettro</h3>
        <p>La sopraggiunta morte ti dà un senso di beatitudine. Sei diventato/a uno Spettro, e possiedi ora il seguente potere soprannaturale: X.</p>
        <p>Vieni a sapere che Y è un Negromante. [Viene visualizzata una frase per ogni Negromante]</p>
        
        <h3>Messaggio ricevuto se, alla morte, non diviene uno Spettro</h3>
        <p>Sembra che tu abbia aspettato troppo a morire: i poteri soprannaturali sono stati tutti assegnati, per cui sei condannato/a a rimanere un Fantasma.</p>
    </div>
    
    <div class="info-block">
        <h2>Ipnotista</h2>
        <h3>Lettera iniziale</h3>
        <p>Non leggere questo messaggio. Non continuare a leggere. Smetti ora. Adesso non puoi smettere di leggere. Mentre leggi le palpebre si fanno pesanti e la stanza gira e non è perché hai preso una birra di troppo. I tuoi occhi leggono, ma la tua mente dorme. Quando conterò fino a tre, la tua mente si sveglierà e tu avrai il potere di ipnotizzare le menti più deboli e non ricorderai niente di quello che hai letto. Uno. Due. Tre. Che fai, leggi ancora?</p>
        <p>L'Ipnotista appartiene alla Fazione dei Negromanti e ha aura bianca. Ogni due notti, l'Ipnotista può scegliere un personaggio vivo e controllarne la mente. Da quel momento in poi il voto per il rogo di quel personaggio è considerato uguale a quello espresso dall'Ipnotista; questo accade anche se l'Ipnotista non vota. Il personaggio scelto non viene informato di essere sotto il controllo dell'Ipnotista.
L'Ipnotista è immune al potere degli altri Ipnotisti e al potere dell'Amnesia. Un personaggio può essere sotto il controllo di un solo Ipnotista per volta, e precisamente l'ultimo ad aver agito su di esso. L'Ipnotista conosce i Medium, gli Scrutatori e gli eventuali altri Ipnotisti.</p>
    </div>
    
    <div class="info-block">
        <h2>Medium</h2>
        <h3>Lettera iniziale</h3>
        <p>Ti sei stufato di sentire i contadini ridere alle tue spalle quando passi per strada indossando il tuo magnifico turbante di lamé viola. Sarà anche pacchiano farsi chiamare "il Divino Osiris", ma nessuno può mettere in dubbio i tuoi poteri. Forse questi ragazzetti che hai sgamato a evocare spiriti nel cimitero sapranno apprezzarli di più...</p>
        <p>Il Medium è un mistico, appartiene alla Fazione dei Negromanti e ha aura bianca. Ogni notte, il Medium può scegliere un personaggio morto e contattarne lo spirito. Scopre il suo ruolo. Il Medium conosce gli Ipnotisti, gli Scrutatori e gli eventuali altri Medium.</p>
        
        <h3>Utilizzo potere</h3>
        <p>Scopri che X ha il ruolo di Y.</p>
    </div>
    
    <div class="info-block">
        <h2>Scrutatore</h2>
        <h3>Lettera iniziale</h3>
        <p>A volte per vincere non servono poteri mistici: basta una matita copiativa e una croce nel punto giusto. Nessuna scheda resta bianca a lungo nelle tue mani esperte. Gli ingenui abitanti del villaggio sono ben lontani dal sospettare i tuoi maneggi di democrazia creativa, che in ambienti meno sofisticati potrebbero essere chiamati brogli.</p>

        <p>Lo Scrutatore appartiene alla Fazione dei Negromanti e ha aura bianca. Ogni notte, lo Scrutatore può scegliere un personaggio vivo e aggiungere segretamente un suo voto nell’urna della votazione per il rogo del giorno seguente. Seleziona anche un personaggio vivo a cui questo voto sarà diretto. Il giorno seguente, al momento della pubblicazione dei voti, risulta che il personaggio scelto ha votato anche per il personaggio selezionato. Lo Scrutatore conosce gli Ipnotisti, i Medium e gli eventuali altri Scrutatori.</p>
    </div>
    
    <div class="info-block">
        <h2>Spettro</h2>
        <h3>Messaggio ricevuto al momento del risveglio come Spettro</h3>
        <p>Credevi che i giochi fossero fatti? Pensavi che la morte fosse un evento definitivo? Certo che no! Come nelle migliori soap opera, non c'è pace neanche dopo la sepoltura. Sei stato/a risvegliato/a come Spettro, e ti è stato assegnato il seguente potere soprannaturale: X.</p>
        
        <h3>Utilizzo potere della visione</h3>
        <p>Scopri che X appartiene alla Fazione dei Y.</p>
    </div>
    
</main>
{% endblock %}

